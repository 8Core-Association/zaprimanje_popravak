SEUP – Sustav Elektroničkog Uredskog Poslovanja  
Copyright (c) Informatička Udruga 8Core  
Sva prava pridržana.

Ovaj softver („SEUP“) je vlasnički i ne smije se koristiti, kopirati,
mijenjati, distribuirati ili prenositi bez prethodnog pisanog odobrenja
Informatičke Udruge 8Core.

1. DOZVOLJENE AKTIVNOSTI
Korisniku se dodjeljuje neisključiva, neprenosiva i opoziva licenca za
korištenje SEUP sustava isključivo u svrhu za koju je sklopljen ugovor
između korisnika i Informatičke Udruge 8Core.
Licenca vrijedi samo za instalacije i okruženja navedena u ugovoru.

2. ZABRANJENE AKTIVNOSTI
Izričito je zabranjeno:
- javno objavljivanje, dijeljenje ili distribucija SEUP sustava
- prodaja, davanje u najam ili sublicenciranje
- dekompilacija, reverzni inženjering ili pokušaj zaobilaženja zaštita
- prijenos softvera trećoj strani bez pismenog odobrenja

3. VLASNIŠTVO
SEUP, uključujući sav programski kod, datoteke, dokumentaciju i
povezane materijale, isključivo je vlasništvo Informatičke Udruge 8Core.
Ovaj ugovor ne prenosi nikakva vlasnička prava korisniku.

4. ODGOVORNOST
SEUP se isporučuje „takav kakav jest“.  
Informatička Udruga 8Core ne jamči da će softver raditi bez grešaka niti
snosi odgovornost za izravnu ili neizravnu štetu uzrokovanu
korištenjem ili nemogućnošću korištenja softvera.

5. TAJNOST
Korisnik se obvezuje čuvati povjerljivost svih informacija, uključujući
kod, dokumentaciju i tehničke detalje sustava SEUP.

6. PRESTANAK
Kršenje bilo koje točke ove licence automatski ukida pravo korištenja
SEUP sustava. U tom slučaju korisnik je dužan odmah prestati koristiti
softver i ukloniti sve njegove kopije.

Za sva dodatna prava, izmjene ili proširenja licencnih uvjeta potrebno je
pismeno odobrenje Informatičke Udruge 8Core.

Kontakt:
Informatička Udruga 8Core  
https://8core.hr  
info@8core.hr
